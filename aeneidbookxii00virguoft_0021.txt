P. VERGILI MARONIS

AENEIDOS

LIBER DUODECIMUS.

TURNUS ut infractos adverso Marte Latinos
Defecisse videt, sua nunc promissa reposci,
Se signari oculis, ultro inplacabilis ardet,
Attollitque animos. Poenorum qualis in arvis
Saucius ille gravi venantum volnere pectus 5
Tum demum movet arma leo, gaudetque comantes
Excutiens cervice toros, fixumque latronis
Inpavidus frangit telum, et fremit ore cruento:
Haud secus accenso gliscit violentia Turno.
'lum sic adfatur regem, atque ita turbidus infit: 10
‘Nulla mora in Turno· nihil est, quod dicta retractent
‘Ignavi Aeneadae, nec, quae pepigere, recusent.
‘Congredion Fer sacra, pater, et concipe foedus.
‘Aut hac Dardanium dextra sub Tartara mittam,
‘ Desertorem Asiae,—sedeant spectentque Latini— 15
‘ Et solus ferro crimen commune refellam 3
‘Aut habeat victos, cedat Lavinia coniunx!

Olli sedato respondit corde Latinus:

‘O praestans animi 1111 ems quantum ipse feroci
‘Virtute exsuperas, tanto ine impensius aequum est 20
‘Consulere, atque omnes metuentem expendere casus.
‘Sunt tibi regna patris Dauni, sunt oppida capta
‘Multa manu, nec non aurumque animusque Latino est.
‘Sunt aliae innuptae Latio et Laurentibus agris,
‘Nec genus indecores. Sine me haec haud mollia fatu 25

s. AEN. xri. 2

