26 P. VERGILI MAR ONIS

Parte alia media Eumedes in proelia fertur,
Antiqui proles bello praeclara Dolonis,
Nomine avum referens, animo manibusque parentem.
Qui quondam, castra ut Danaum speculator adiret,
Ausus Pelidae pretium sibi poscere currus 3 350
illum Tydides alio pro talibus ausis
Adfecit pretio, nec equis adspirat Achillis.
Hunc procul ut campo Turnus prospexit aperto,
Ante levi iaculo longum per inane secutus,
Sistit equos biiuges et curru desilit, atque 355
Semianimi lapsoque supervenit, et pede collo
Inpresso, dextrae mucronem extorquet et alto
Fulgentem tinguit iugu} o, atque haec insuper addit:

‘En, agros, et, quam bello, Troiane, petisti,
‘ Hesperiam meti re iacens: haec praemia, qui me 360
‘Ferro ausi temptare, ferunt· sic moenia condunt.'
Huic comitem Asbyten coniecta cuspide mittit,
Chloreaque Sybarimque Daretaque Thersilochumque
Et sternacis equi lapsum cervice Thymoeten.
Ac velut Edoni Boreae cum spiritus alto 365
Insonat Aegaeo, sequiturque ad litora fluctus 3
Qua venti incubuere, fugam dant nubila caelo:
Sic Turno, quacumque viam secat, agmina cedunt
Conversaeque ruunt acies 3 fert impetus ipsum,
Et cristam adverso curru quatit aura volantem. 370
Non tulit instantem Phegeus animisque frementem3
Obiecit sese ad currum, et spumantia frenis
Ora citatorum dextra detorsit equorum.
Dum trahitur pendetque iugis, hunc lata retectum ‚
Lancea consequitur, rumpitque infura bilicem 375
Loricam, et summum degustat volnere corpus.
llle tamen clipeo obiecto conversus in hostem
Ibat, et auxilium ducto mucrone petebat 3
Cum rota praecipitem et procursu concitus axis
Impulit effunditque solo, Turnusque secutus 380
Imam inter galeam summi thoracis et oras
Abstulit ense caput, truncumque reliquit harenae.

Atque ea dum campis victor dat funera Turnus,
Interea Aenean Mnestheus et fidus Achates
Ascaniusque comes castris statuere cruentum, 335

