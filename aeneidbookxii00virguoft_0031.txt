P. VERGILI MARONJS 27

Alternos longa nitentem cuspide gressus.

Saevit, et infracta luctatur arundine telum

Eripere, auxilioque viam, quae proxuma, poscit:

Ense secent lato volnus, telique latebram

Rescindant penitus, seseque in bella remittant. 390
Iamque aderat Phoebo ante alios dilectus Iapis

Iasides, acri quondam cui captus amore

Ipse suas artes, sua munera, laetus Apollo

Augurium citharamque dabat celeresque sagittas.

Ille, ut depositi proferret fata parentis, 395
Scire potestates herbarum usumque medendi

Maluit et mutas agitare inglorius artes.

Stabat acerba fremens, ingentem nixus in hastam
Aeneas, magno iuvenum et maerentis Iuli

Concursu, lacrimis inmobilis. llle retorto 400
Paeonium in morem senior succinctus amictu,

Multa manu medica Phoebique potentibus herbis
Nequiquam trepidat, nequiquam spicula dextra

Sollicitat prensatque tenaci forcipe ferrum.

Nulla viam Fortuna regit ; nihil auctor Apollo 405
Subvenit3 et saevus campis magis ac magis horror
Crebescit‚ propiusque malum est. Iam pulvere caelum
Stare vident, subeuntque equiteS, et spicula castris
Densa cadunt mediis. It tristis ad aethera clamor .
Bellantum iuvenum et duro sub Marte cadentum. 410
Hic Venus, indigno nati concussa dolore,

Dictamnum genetrix Cretaea carpit ab Ida,

Puberibus caulem foliis et flore comantem

Purpureo 3 non illa feris incognita capris

Gramina, cum tergo volucres haesere sagittae. 415
Hoc Venus, obscuro faciem circumdata nimbo,

Detulit3 hoc fusum labris splendentibus amnem

inficit, occulte medicans, spargitque salubres

Ambrosiae sucos et odoriferam panaceam.

Fovit ea volnus lympha longaevus Iapis 420
Ignorans, subitoque omnis de corpore fugit

Quippe dolor, omnis stetit imo volnere sanguis.

Iamque secuta manum, nullo cogente, sagitta

Excidit, atque novae rediere in pristina vires,

‘Arma citi properate viro! quid statis?’1apis 425

