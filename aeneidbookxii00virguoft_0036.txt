32 P. VERGILI MARONJS

Arma ferunt alii et pergunt defendere muros:
Inclusas ut cum latebroso in pumice pastor
Vestigavit apes, fumoque inplevit amaro ;
Illae intus trepidae rerum per cerea castra
Discurrunt, magnisque acuunt stridoribus iras 3
Volvitur ater odor tectis ,- tum murmure caeco
Intus saxa sonant ; vacuas it fumus ad auras.
Accidit haec fessis etiam fortuna Latinis,
Quae totam luctu concussit funditus urbem.
Regina ut tectis venientem prospicit hostem,
Incessi muros, ignes ad tecta volare,

Nusquam acies contra Rutulas, nulla agmina Turni:

Infelix pugnae iuvenem in certamine credit
Exstinctum‚ et, subito mentem turbata dolore,

Se causam clamat crimenque caputque malorum,
Multaque per maestum demens effata furorem,

Purpureos moritura manu discindit amictus,
Et nodum informis leti trabe nectit ab alta.

Quam cladem miserae postquam accepere Latinae.

Filia prima manu floros Lavinia crines

Et roseas laniata genas, tum cetera circum
Turba furit 3 resonant late plangoribus aedes.
Hinc totam infelix volgatur fama per urbem.
Demittunt mentes 3 it scissa veste Latinus,
Coniugis attonitus fatis urbisque ruina,
Canitiem inmundo perfusam pulvere turpans
[Multaque se incusat, qui non acceperit ante

Dardanium Aenean, generumque adsciverit ultro].

Interea extremo bellator in aequore Turnus
Palantes sequitur paucos iam segnior, atque

Iam minus atque minus successu laetus equorum.

Attulit hunc illi caecis terroribus aura
Commixtum clamorem, arrectasque inpulit aures
Confusae sonus urbis et inlaetabile murmur.
‘Hei mihil quid tanto turbantur moenia luctu?
‘Quisve ruit tantus diversa clamor ab urbe?'
Sic ait, adductisque amens subsistit habenis.
Atque huic, in faciem soror ut conversa Metisci
Aurigae currumque et equos et lora regebat,
Talibus occurrit dictis: ‘ Hae, Turne, sequamur

590

595

600

605

610

¹615

620

