AENEJDOS ΜΒ. XJJ. 37

Quod Venus audaci Nymphae indignata licere,

Accessit, telumque alta ab radice revellit.

Olli sublimes, armis animisque refecti,

Hic gladio fidens, hic acer et arduus hasta,

Adsistunt contra certamine Martis anheli. 790
Iunonem interea Rex omnipotentis Olympi

Adloquitur, fulva pugnas de nube tuentem 3

‘Quae iam finis erit, coniunx? quid denique restat?

‘Indigetem Aenean scis ipsa, et scire fateris,

‘Deberi caelo, fatisque ad sidera tolli. 795

‘Quid struis? aut qua spe gelidis in nubibus haeres?

‘ Mortalin' decuit violari volnere divum?

‘Aut ensem—quid enim sine te Iuturna valeret?—

‘Ereptum reddi Turno, et vim crescere victis?

·’ Desine iam tandem, precibusque inflectere nostris 3 800

‘Nec te tantus edit tacitam dolor, et mihi curae

‘Saepe tuo dulci tristes ex ore recursent.

‘Ventum ad supremum est. Terris agitare vel undis

‘Troianos potuisti, infandum accendere bellum,

‘Deformare domum, et luctu miscere hymenaeos: 805

‘Ulterius temptare veto.' Sic Iuppiter orsus 3

Sic dea submisso contra Saturnia voltu:

‘Ista quidem quia nota mihi tua, magne, voluntas,

‘Iuppiter, et Turnum et terras invita reliqui 3

‘Nec tu me aeria solam nunc sede videres 810

‘ Digna indigna pati, sed fiammis cincta sub ipsa

‘Starem acie traheremque inimica in proelia Teucros.

⁴ Iuturnam misero, fateor, succurrere fratri

‘Suasi, et pro vita maiora audere probavi 3

‘Non ut tela tamen, non ut contenderet arcum 3 815

‘Adiuro Stygii caput inplacabile fontis,

‘Una superstitio superis quae reddita divis.

‘Et nunc cedo equidem, pugnasque exosa relinquo.

¹ Illud te, nulla fati quod lege tenetur,

‘Pro Latio obtestor, pro maiestate tuorum: 820

‘Cum iam conubiis pacem felicibus esto,

‘Conponent, cum iam leges et foedera iungent‚

‘ Ne vetus indigenas nomen mutare Latinos,

‘Neu Troas fieri iubeas Teucrosque vocari,

‘Aut vocem mutare viros, aut vertere vestem. 82 5

