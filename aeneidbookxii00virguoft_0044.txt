40 P. VER GJLJ MARONJS

Genua labant, gelidus concrevit frigore sanguis.
Turn lapis ipse viri, vacuum per inane volutus,
Nec spatium evasit totum, neque pertulit ictum.
Ac velut in somnis, oculos ubi languida pressit
Nocte quies, nequiquam avidos extendere cursus
Velle videmur, et in mediis conatibus aegri
Succidimus, non lingua valet, non corpore notae
Sufficiunt vires, nec vox aut verba sequuntur:

Sic Turno, quacumque viam virtute petivit,
Successum dea dira negat. Tum pectore sensus
Vertuntur varii 3 Rutulos adspectat et urbem,
Cunctaturque metu, telumque instare tremescit 5
Nec, quo se eripiat, nec, qua vi tendat in hostem,
Nec currus usquam videt aurigamque sororem.
Cunctanti telum Aeneas* fatale coruscat,

Sortitus fortunam oculis, et corpore toto

Eminus intorquet. Murali concita numquam
Tormento sic saxa fremunt, nec fulmine tanti
Dissultant crepitus. Volat atri turbinis instar
Exitium dirum hasta ferens, orasque recludit
Loricae et clipei extremos septemplicis orbes.
Per medium stridens transit femur. Incidit ictus
Ingens ad terram duplicato poplite Turnus.
Consurgunt gemitu Rutuli, totusque remugit

Mons circum, et vocem late nemora alta remittunt.

Ille humiles supplex oculos dextramque precantem

Protendens, ‘ Equidem merui, nec deprecor, inquit ,-

‘Utere sorte tua. Miseri te si qua parentis
‘Tangere cura potest, oro,—-fuit et tibi talis
‘Anchises genitor—Dauni miserere senectae,

‘ Et me, seu corpus spoliatum lumine mavis,
‘Redde meis. Vicisti, et victum tendere palmas
‘Ausonii videre: tua est Lavinia coniunx:
‘Ulterius ne tende odiis.’ Stetit acer in armis
Aeneas, volvens ocu105‚ dextramque repressit;
Et iam iamque magis cunctantem flectere sermo
Coeperat, infelix humero curn adparuit alto
Balteus et notis fulserunt cingula bullis

Pallantis pueri, victum quem volnere Turnus
Straverat atque humeris inimicum insigne gerebat.

905

910

915

920

925

930

935

940

